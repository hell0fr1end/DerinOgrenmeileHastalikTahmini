Derin Öğrenme ile Hastalık Tahmini Lisans Bitirme Projesi
Çalışma kapsamında kullanılan veri seti https://data.gov.il/dataset/covid-19/resource/d337959a-020a-4ed3-84f7-fca182292308 adresinden alınmış olup, İsrail’deki Covid-19 testi yaptıran kişilerde görülen hastalık semptomları ve PCR testi sonuçları bulunmaktadır. Çalışmada veri setinin 11 Mart 2020 ile 30 Nisan 2020 tarihleri arasındaki hasta bulguları kullanılmıştır.
Tüm işlemlerin sonucunda geliştirmiş olduğum veri modeli %96’ya yakın başarı oranı ile semptomlardan yola çıkarak Covid-19 hastalığının tahminlemesini gerçekleştirmeyi başarmıştır. Bu semptomlar arasında öksürük, ateş, boğaz ağrısı, nefes darlığı ve baş ağrısı vardır. Bunların yanı sıra yaş kriteri, test olma nedeni ve cinsiyet gibi sonuç için anlamlı değişkenler de dikkate alınmıştır. Bu bağlamda girdilerden alınan cevap yüzdesel olarak anlamlı bir sonuç vermektedir. Alınan sonuç LSTM modelinin amacı ile paralel şekilde kesin sonuç vermemekte ancak hastalığın varlığı konusunda bizlere fikir vermektedir. Buradan alınacak fikir ile hasta olduğunu düşünen kişi veya kimseler, test olabilir, hastaneye gidebilir veya gerekli tedbirleri alıp izolasyona girebilirler. Böylelikle çalışmamın amacı olan erken teşhis konulması ve yayılım hızının azalması durumları gerçekleşebilecektir.
